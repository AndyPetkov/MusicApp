Преди стартиране на проекта текстовия файл "Songs" трябва да съдържа песни и да е при сорс кода.
Не е нужно да има папка "Users".
WAV файловете тоест песните също трябва да са при сорс кода.

Софийски университет “Св. Климент Охридски” Факултет по математика информатика

Курсов проект по СД зимен семестър

2020/2021 Проект – Музикален плеър
Изработил: Андрей Владимиров Петков
Специалност: Информационни системи
Курс: 2
Факултетен номер: 71990

Глава 1. Увод

1.1 Описание и идея на проекта
Идеята на проекта е да създаде музикален плеър в който потребителя може да създава акаунт и съответно програмата да го
разпознава при следващи влизания на потребителя, да създава и съхранява плейлистите като в тях може да добавя песни .
Песните от които потребителя има избор се съхраняват във файл още преди стартирането на проекта. Плеъра е удобен за
идползване блогадарение на ясния и четлив интерфейс. Програмата си грижи да създава нови файлове където потребителя
да съхранява песните си като тези файлове са с имената на плейлиста наименуван от него.

1.2 Цел и задачи на разработката
Не е нова идеята за създаване на музикален плеър, който да направи ежедневието ни ведро и по-малко сиво . Естествено в
днешно време плеърите поддържат доста функции, но най важните са приложени в проекта. Основните задачи с които се справя
програмата са:

 Регистриране на акаунт с име и парола
 Разпознаване на конкретния потребител
 Преглед на всички песни до които има достъп
 Преглед на песните сортирани по рейтинг
 Преглед на песните от даден жанр 
 Създаване на нов плейлист
 Преглед на всички плейлисти на даден потребител
 Добавяне на песен в даден плейлист
 Преглед на песните в даден плейлист
 Изпълняване на песен

Глава 2. Преглед на предметната област

2.1 Основни дефиниции, концепции и алгоритми Един от основните компоненти на проектът е класът Input, който
приема въведения текст в конзолата (операциите, които потребителя въвежда) и го преработва в команда заедно с
нейните аргументи, която след това изпълнява. Той е вързан за класа Server в който са имплементирани функциите от класа
Input. Класа User съдържа функциите отнасящи се за самият потребител. Същото се отнася и за класовете Song и Playlist.

2.2 Основни проблеми, решения и определяне на  сложност на задачата
 Основният проблем е свързан с рейтинга на всяка песен. Тъй като рейтинга на всяка песен може да се променя при всяко
пускане на програмата проблема идва в записването на промените. Решението което съм приложил е при всяко стартиране на
програмата данните от файловете Songs и Users се записват във  вектори. През цялото изпълнение на програмата тя работи с тях.
След като потребителя излезе чрез командата за изход, промените които са направени по време на изпълнението на програмата биват
записани обратно във файла. Тук е ключов момент тъй като потребителя трябва да затвори програмата чрез командата за изход
иначе песните няма да бъдат записани обратно във Songs.

Глава 3. Архитектура
Проекта се състои от клас Song, който съдържа всички член данни характерни за всяка песен.
Класът Playlist има вектор от песни в когото се съдържат всички песни за даден плейлист, съответно има функции за добавяне на
песен към вектора, показване на песните в определен плейлист, както и проверка дали дадена песен се съдържа в плейлист.
Класът User също съдържа вектор, но от плейлисти като има функция която ги записва във вектора. User се грижи за създаването
на текстов файл на всеки потребител съдържащ плейлистите му, четенето на тези плейлисти при стартиране на програмата,
създаване на нови плейлисти, проверка дали даден плейлист съществува, показване на всички песни в плейлист, добавяне на
песен в плейлист и във файл, проверка дали песен съществува в даден плейлист.
Класа Server има два вектора от песни и потребители. Вектора от песни се пълни след стартиране на програмата като съдържанието
на файла с песни се изтрива, работи се с вектора по време на  изпълнението на програмата и се записва след правилното
затваряне на програмата чрез указаната команда. Вектора от потребители се пълни по същия начин след стартиране на
програмата и служи за регистрация и вход, но тук идва разликата че файла с потребителите не се изтрива, а просто се дописва всеки нов
потребител. Съдържа още проверки дали даден потребител и песен съществуват, ъпдейтване на рейтинг, сортиране на песни по жанр и рейтинг
Класа input се грижа за командите на потребителя като има меню за функциите поддържани от програмата. Притежава и функцията
са изпълняване на песен. Тъй като Playsound е създадена само за кратки мелодии, няма възможност песента да бъде спряна. Затова
при тестването препоръчвам къси песни защото е важно да бъде изпълнена до край, за да може да се продължи работенето с програмата.

Глава 4 Заключение
Описаният плеър е един от най простите, но основните му функции са изпълнени. Може да се подобри интерфейсът за потребители на
програмата както и да се добавят функции като паузиране или спиране на песента.
